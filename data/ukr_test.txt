голосно за письмовою процедурою.
Рішення Ради Євросоюзу щодо продовження економічних санкцій проти Росії до 31 липня 2019 року сьогодні набуло чинності.
У п'ятницю рішення щодо продовження санкцій було опубліковане в Офіційному журналі ЄС.
"Це рішення набуде чинності наступного дня після його публікації в Офіційному журналі Євросоюзу", - йдеться у повідомленні.
Нагадаємо, Рада Європейського союзу ухвалила рішення продовжити санкції проти РФ ще на півроку 21 грудня одноголосно за письмовою процедурою.
Рішення продовжує обмеження ЄС на ведення бізнесу з російськими банківським, фінансовим та енергетичним секторами. Дія поточних обмежувальних заходів ЄС закінчувалася наприкінці січня.
Раніше офіційний Рим неодноразово заявляв про наміри заблокувати продовження санкцій у попередньому обсязі. Проте іншим лідерам ЄС вдалося переконати італійське керівництво змінити думку.




2018-12-29
Крамп-Карренбауер обійшла Меркель в рейтингу популярності німецьких політиків
Новий лідер Християнсько-демократичного союзу (ХДС) Аннегрет Крамп-Карренбауер обійшла канцлера Ангелу Меркель в рейтингу популярності німецьких політиків.
Новий лідер Християнсько-демократичного союзу (ХДС) Аннегрет Крамп-Карренбауер обійшла канцлера Ангелу Меркель в рейтингу популярності німецьких політиків.
Про це свідчать дані опитування, опубліковані виданням Spiegel.
За даними дослідження, Крамп-Карренбауер підтримують 58% респондентів, і вона займає друге місце в рейтингу.
Очолює рейтинг президент Німеччини Франк-Вальтер Штайнмаєр, який залишається найпопулярнішим німецьким політиком.
У порівнянні з вереснем, коли в останній раз проводилося аналогічне опитування, рейтинг Крамп-Карренбауер виріс на 16%.
Меркель займає третє місце із рейтингом 48%. На четвертому місці йде глава МЗС Німеччини Гайко Маас (45%), на п'ятому - співголова фракції Лівої партії в Бундестазі Сара Вагенкнехт (44%).
Нагадаємо, на початку грудня Крамп-Карренбауер змінила на посаді голови ХДС Ангелу Меркель, яка керувала партією 18 років.  
За Крамп-Карренбауер 7 грудня проголосували 517 з 999 делегатів з'їзду німецьких консерваторів.
Читайте також: "Все про наступницю Меркель: що пропонує німцям та Україні нова лідерка ХДС".




2018-12-29
Кремлівський телеканал RT дарує на Новий рік шоколадний собор у Солсбері
У березні цього року в Солсбері отруїли колишнього російського шпигуна Сергія Скрипаля і його доньку Юлію.
Влада британського міста Солсбері розкритикувала ідею російського державного телеканалу RT, який надсилає шоколадну модель собору міста в якості новорічного подарунку.
Про це повідомляє ВВС.
В RT заявили, що їстівний подарунок відображає "одну з найбільших історій року", і тому його відправили багатьом отримувачам у галузі мас-медіа і не тільки.
У березні цього року в Солсбері отруїли колишнього російського шпигуна Сергєя Скрипаля і його доньку Юлію.
"Це дивна поведінка, але цього слід було очікувати", - сказав депутат парламенту з Солсбері Джон Глен.
Зображення шоколадної моделі собору, прикрашеного стрічками з логотипом RT, поширив у Twitter російський телеканал "Дождь".
"Дождь" подякував за подарунок, запросивши колег: "Приходьте на чай, ми самі боїмося його їсти".
Представниця міської влади Солсбері Джо Брум назвала такий подарунок "дуже поганим смаком".
"Шкода, що хтось вважає, що це нормально, і це є неповагою до тих, кого торкнувся цей інцидент", - сказала вона.
На RT, раніше відомому як Russia Today, вийшло інтерв'ю з двома чоловіками, яких підозрюють в отруєнні Скрипалів.
В інтерв'ю вони назвали себе Александр Петров і Руслан Боширов, стверджували, що вони - просто туристи і поїхали в Солсбері, тому що друзі порадили їм подивитися на "знаменитий Солсберійський собор" і його шпиль заввишки 123 метри.
Згодом було доведено, що Петров і Боширов (справжні прізвища Чепіга і Мiшкін) працюють на ГРУ РФ, а саме інтерв’ю стало предметом насмішок і численних мемів.




2018-12-29
Юнкер сумнівається у готовності Румунії головувати в ЄС
Президент Єврокомісії Жан-Клод Юнкер висловив сумніви з приводу успішного головування Румунії ЄС в наступні півроку.
Президент Єврокомісії Жан-Клод Юнкер висловив сумніви з приводу успішного головування Румунії ЄС в наступні півроку.
Про це він сказав в інтерв'ю німецькому виданню Welt.
За словами Юнкера, Румунія дійсно "технічно добре підготовлена" до шестимісячного президентства.
"Але я вважаю, що уряд Бухареста не до кінця усвідомив, що означає головувати в ЄС. Розсудливі дії вимагають готовності прислухатися до інших і сильного бажання ставити свої власні проблеми на другий план. У мене є деякі сумніви", - сказав він.
Юнкер зазначив, що внутрішня ситуація в Румунії така, що країна не може виступати в якості "компактного утворення" в Європі.
"Їй потрібен єдиний фронт для просування єдності Європи під час головування в Раді", - сказав він.
Нагадаємо, 12 жовтня президент Румунії заявив, що його країна не готова очолити Раду ЄС з 1 січня. Він вважає соціал-демократичний уряд Віоріки Денчіле некомпетентним і виступив з вимогою його відставки.
Минулого місяця Єврокомісія прийняла надзвичайно критичну доповідь про судову реформу, яку провів уряд Румунії. За словами Брюсселя, ці заходи можуть підірвати незалежність суддів та прокурорів.








2018-12-30
Виведення військ США з Сирії: Меркель закликала Туреччину до стриманості
Канцлерка Німеччини Ангела Меркель закликала президента Туреччини Реджепа Таїпа Ердогана до стриманості у зв’язку з виведенням американських військ із Сирії.
Канцлерка Німеччини Ангела Меркель закликала президента Туреччини Реджепа Таїпа Ердогана до стриманості у зв’язку з виведенням американських військ із Сирії.
Про це повідомляє AP.
Під час телефонної розмови лідери двох країн підкреслили важливість політичного процесу на чолі з ООН для завершення конфлікту у Сирії. У канцлерки Німеччини наголосили, що "Ісламську державу" хоч і відтіснили, вона лишається "істотною загрозою".
"Ангела Меркель висловила очікування, що Туреччина відреагує зі стриманістю і відповідальністю на оголошене виведення військ США з Сирії" - йдеться у повідомленні.
Як повідомлялося, перша група американських військових залишила Сирію відповідно до рішення президента США Дональда Трампа вивести контингент з країни.
Нагадаємо, Трамп оголосив, що понад дві тисячі американських солдатів скоро повернуться додому з Сирії. Він аргументував це рішення тим, що терористичну "Ісламську державу" в Сирії переможено.
Його рішення викликало негативну реакцію республіканців і деяких демократів, які стверджували, що виведення військ з Сирії утворить простір для дій для Ірану та Росії, двох відомих прихильників сирійського лідера Башара Асада. Трамп стверджує, що Туреччина продовжуватиме боротьбу з "Ісламською державою" у регіоні.




2018-12-30
Британія планує збудувати дві нові зарубіжні військові бази після Brexit
Велика Британія працює над планами збудувати нові військові бази в Карибському регіоні та в південно-східній Азії.
Велика Британія працює над планами збудувати нові військові бази в Карибському регіоні та в південно-східній Азії.
Про це повідомив міністр оборони Британії Гевін Вільямсон, повідомляє Bloomberg.
Ці плани є частиною зусиль, спрямованих на те, щоб зробити Велику Британію "справжнім глобальним гравцем", збільшивши роль країни на міжнародній арені після її виходу з Європейського Союзу. Це також перехід від так званої східносуецької стратегії 1968 року, коли Британія вийшла з військових баз у південно-східній Азії та Перській затоці, сказав міністр.
"Ми повинні чітко пояснити, що Британія знову є глобальною нацією", - сказав Вільямсон. У Великобританії вже є бази на Кіпрі, Гібралтарі, Фолклендських островах та на острові Дієго Гарсія.
Міністр прогнозує, що після виходу Британії з ЄС "політичний фокус зміститься досить драматично" і Британія має будувати поглиблені відносини з Австралією, Канадою, Новою Зеландією країнами Карибського басейну, а також країнами Африки.




2018-12-30
Юнкер звинуватив держави ЄС у жахливому лицемірстві
Президент Єврокомісії Жан-Клод Юнкер звинуватив держави ЄС у жахливому лицемірстві щодо зміцнення європейського прикордонного агентства Frontex.
Президент Єврокомісії Жан-Клод Юнкер звинуватив держави ЄС у жахливому лицемірстві щодо зміцнення європейського прикордонного агентства Frontex.
Про це він заявив в інтерв’ю Welt am Sonntag, повідомляє RTBF.
"Протягом більше ніж двох років всі голови держав і урядів закликали до кращого захисту кордонів ЄС. А тепер зненацька з усіх сторін лунають занепокоєння, що це буде втручання в національний суверенітет, що все рухається надто швидко чи цифри зависокі, це жахливе лицемірство" - заявив Юнкер.
У вересні Єврокомісія запропонувала збільшити кількість агентів Frontex  з 1500 до 10000 до 2020 року. Цю пропозицію висунули після заклику лідерів ЄС збільшити захист кордонів через незаконну міграцію.
Однак багато країн ЄС розкритикували цю пропозицію, заявивши, що краще було б збільшити чисельність прикордонного агентства до 2027 року.
За словами Юнкера, найбільш гучнішими критиками є країни, які найменше вкладають.
"Європа не працює таким чином. Ми повинні діяти швидко, і ми до цього готові" - наголосив він.




2018-12-30
У Франції затримали дружину підозрюваного в теракті на Charlie Hebdo
У Франції помістили під варту дружину екстреміста Петера Шерифа з близького оточення братів Куаші, які влаштували напад на паризьку редакцію журналу Charlie Hebdo.
У Франції помістили під варту дружину екстреміста Петера Шерифа з близького оточення братів Куаші, які влаштували напад на паризьку редакцію журналу Charlie Hebdo.
Про це повідомляє Le Figaro.
За даними газети, через тиждень після екстрадиції Шерифа влада Джібуті вислала до Франції його дружину з двома дітьми. Вони прибули в паризький аеропорт в неділю вранці, де правоохоронці взяли жінку під варту.
Як повідомляє видання, поліція провела допит, намагаючись отримати інформацію про діяльність її чоловіка та обставини, за яких жінка потрапила в Ємен і познайомилася з Шерифом.
Діти, народжені на території Ємену, були поміщені під спеціальний контроль прокуратури паризького передмістя Бобіньї.
Раніше повідомлялося, що 36-річний Шериф, також відомий під ім'ям Абу Хамза, був затриманий в Джібуті 16 грудня і екстрадований до Франції. 23 грудня глава МВС Франції Крістоф Кастанер повідомив, що Шериф поміщений під варту.
Шериф, також відомий як Абу Хамза, був близький до Шерифа і Саїда Куаші, які 7 січня 2015 року застрелили 12 осіб в офісі Charlie Hebdo в Парижі.
Шериф і Саїд Куаші загинули в результаті перестрілки з поліцією через два дні після теракту.




2018-12-30
Юнкер: ніхто не намагається втримати Британію в ЄС
Президент Єврокомісії Жан-Клод Юнкер запевнив, що ніхто не намагається втримати Британію в ЄС.
Президент Єврокомісії Жан-Клод Юнкер запевнив, що ніхто не намагається втримати Британію в ЄС.
Про це він заявив в інтерв’ю Welt am Sonntag , повідомляє Reuters.
"Були інсинуації, що нашою метою є втримати Британію в Європейському союзі усіма можливими засобами. В нас немає такого наміру. Все, чого ми хочемо це прояснити наші майбутні відносини. І ми поважаємо результати референдуму" - заявив Юнкер.
За його словами, ЄС готовий розпочати переговори про нову угоду як тільки британський парламент проголосує за документ, погоджений раніше.
Юнкер також заявив, що не хоче бути втягнутим у розмови щодо можливого нового референдуму щодо Brexit.
"Я відштовхуюся від думки, що Британія вийде з ЄС, тому що так вирішив народ країни. Британці самі мають вирішувати" - наголосив голова Єврокомісії.
Як повідомлялося, голосування щодо угоди про Brexit у британському парламенті має пройти на тижні, який понеться 14 січня.




2018-12-30
Французька газета вибачилася за обкладинку з Макроном в образі Гітлера
Французька газета Le Monde вибачилася за обкладинку, на якій президент Еммануель Макрон зображений у стилі, який викликав у багатьох читачів асоціації з нацистською пропагандою.
Французька газета Le Monde вибачилася за обкладинку, на якій президент Еммануель Макрон зображений у стилі, який викликав у багатьох читачів асоціації з нацистською пропагандою.
Про це повідомляє BFMTV.
"Обкладинка M le magazine du Monde за суботу 29 грудня викликала критичну реакцію деяких наших читачів. Ми перепрошуємо у тих, кого шокувало її графічне оформлення, хоча воно і не відповідне тим закидам, якими нам дорікають" - йдеться у заяві голови редакції Люка Броннера.
Він пояснив, що елементи обкладинки містять відсилки до графічного дизайну російських конструктивістів початку 20 століття, які часто використовували чорний і червоний колір.
Обкладинка журналу, який випускає редакція Le Monde, у суботу вийшла з зображенням Макрона у напівпрофіль (так часто на агітплакатах нацистів зображали Гітлера) на червоному і білому тлі, яке нагадує прапор нацистів. Стилізована літера M у назві журналу може викликати асоціації зі свастикою.
Обкладинка викликала критику читачів, зокрема, з числа прибічників французького президента.




2018-12-30
Парламент Італії прийняв погоджений з Брюсселем бюджет
Нижня палата парламенту Італії у ніч на неділю проголосувала за переглянутий після критики ЄС проект бюджету на 2019 рік.
Нижня палата парламенту Італії у ніч на неділю проголосувала за переглянутий після критики ЄС проект бюджету на 2019 рік.
Про це повідомляє агентство Ansa.
Під час голосування депутати висловили довіру уряду щодо перегляду проекту бюджету. За це проголосували 327 депутатів, проти – 228, один утримався.
Опозиція наполягала, що часу на дебати щодо погодженого з Брюсселем проекту не було і парламентарі не змогли представити альтернативні варіанти.
Лівоцентристська демократична партія навіть подала скаргу у Конституційний суд, поставивши голосування під сумнів, а її прибічники провели акцію під парламентом.
Минулого тижня переглянутий проект бюджету підтримав Сенат Італії. Щоб набути чинності з початку нового року, бюджет повинен був бути затверджений нижньою палатою парламенту до 31 грудня.
Раніше Європейська комісія досягла компромісу з Італією про бюджет на 2019 рік після декількох місяців словесної суперечки. Таким чином Риму вдалось уникнути дисциплінарних заходів з боку ЄС.
У жовтні популістська правляча коаліція Італії оприлюднила проект бюджету, який передбачав прогнозований дефіцит ВВП у розмірі 2,4% у порівнянні з 1,8% цього року. В результаті компромісу з Брюсселем Рим зменшив свій прогноз дефіциту на наступний рік до 2,04% ВВП. Рим також знизив прогноз економічного зростання з 1,5% до 1%.
Італія ризикувала потрапити під санкції ЄС, якби не переглянула свої плани зі збільшення витрат на наступний рік. Єврокомісія назвала їх "безпрецедентним" відхиленням від фінансових правил єврозони.




2018-12-30
У Белграді тисячі людей вийшли на протести проти президента Сербії
Тисячі сербів вийшли на вулиці Белграда на протест проти президента Александара Вучича і його Сербської прогресивної партії.
Тисячі сербів вийшли на вулиці Белграда на протест проти президента Александара Вучича і його Сербської прогресивної партії.
Про це повідомляє Reuters.
Подібні протести проходять у Сербії вже четверті вихідні поспіль.
Люди йшли центром Белграда, повз урядові інституції, скандуючи "Вучич – злодій" і вимагаючи незалежності для ЗМІ та припинення нападів на журналістів і опозиційних політиків.
Прихильники опозиційного "Альянсу за Сербію", який об’єднує 30 партій і організацій, називають Вучича автократом, а його партію – корумпованою.
Організатори заявили, що наступна демонстрація пройде 6 січня. Наймасовіша акція протесту очікується 16 січня - в річницю вбивства в Косові сербського політика Олівера Івановича.
Приводом до початку протестів три тижні тому стало побиття групою зловмисників одного з опозиціонерів Борко Стефановича в місті Крушевац. Опозиція звинуватила владу у створенні атмосфери насильства і закликала прихильників вийти на вулиці.




2018-12-30
У Парижі під редакцією відомої газети згоріли декілька автомобілів
Декілька автомобілів загорілися ввечері в суботу неподалік від редакції французької газети Le Parisien у Парижі.
Декілька автомобілів загорілися ввечері в суботу неподалік від редакції французької газети Le Parisien у Парижі.
Про це повідомляє BFMTV.
Повідомляється, що загорівся спочатку один автомобіль, а отім вогонь перекинувся на інші транспортні засоби.
"Поки зарано говорити, чи пожежа була випадковою чи це був підпал" - заявили в поліції.
Пожежникам вдалося взяти вогонь під контроль вже після 20.00.
Через пожежу тимчасово призупиняли роботу станції метро неподалік.
Міністр внутрішніх справ Крістоф Кастанер заявив, що за фактом події проводиться розслідування. За даними очевидців, в районі де сталася пожежа і де розташовані редакції кількох ЗМІ, пройшли кілька груп учасників протесту "жовтих жилетів".




2018-12-30
У Земана критикують МЗС Чехії за відмову засудити "звеличення воєнних злочинців" в Україні
Президент Чехії Мілош Земан закликав уряд офіційно засудити "звеличення воєнних злочинців" в Україні, в його адміністрації назвали позицію МЗС країни з цього приводу ганебною.
Президент Чехії Мілош Земан закликав уряд офіційно засудити "звеличення воєнних злочинців" в Україні, в його адміністрації назвали позицію МЗС країни з цього приводу ганебною.
Про це у Twitter написав речник президента Чехії Їржі Овчачек.
"Президент республіки публічно закликав Чехію офіційно засудити звеличення воєнних злочинців в Україні. Реакція відомства Петршичека на це – ганебне ховання голови у пісок. Вони жодним словом не згадали про чеських жертв бандерівських убивць" - заявив Овчачек.
"Бандерівці масово вбивали поляків, євреїв і чехів на Волині. Міністерство закордонних справ Чехії у відповідь на звеличення бандерівців в Україні боягузливо мовчить. Якби це сталося в Росії, то вже були б тисячі різних заяв. Ганьба" - наголосив він.
У відповідь в МЗС Чехії наголосили, що Україна має сама вирішувати питання власної історії.
"У кожної країни є складні періоди історії, кожна країна має сама з ними розібратися. Не робота дипломатів – оцінювати чи давати огляд історії, це робота істориків, а не дипломатів" - цитує відомство видання Parlamentni Listy.
"Україні доведеться самій впоратись з болючими місцями своєї історії. Для цього їй необхідний час. Я про це говоритиму зі своїми колегами під час візиту до України на початку наступного року", – наголосив глава МЗС Чехії Томаш Петршичек.
Нагадаємо, 6 грудня Верховна Рада прийняла зміни до закону "Про статус ветеранів війни, гарантії їх соціального захисту", якими передбачено нове формулювання щодо осіб, які належать до учасників бойових дій.
До таких належать "особи, які брали участь у всіх формах збройної боротьби за незалежність України у XX столітті у складі Української повстанської армії, Української повстанчої армії отамана Тараса Боровця (Бульби) "Поліська Січ", Української народної революційної армії (УНРА), збройних підрозділів Організації українських націоналістів і відповідно до Закону України "Про правовий статус та вшанування пам’яті борців за незалежність України у XX столітті" визнані борцями за незалежність України у XX столітті".
Міжнародні суди не визнавали цих організацій "воєнними злочинцями", але з такими заявами постійно виступає Москва.




2018-12-30
У Німеччині і Нідерландах затримали п’ять підозрюваних у підготовці теракту
У німецькому Майнці та голландському Роттердамі затримали п’ятьох вихідців з "незахідних країн" за підозрою у підготовці теракту.
У німецькому Майнці та голландському Роттердамі затримали п’ятьох вихідців з "незахідних країн" за підозрою у підготовці теракту.
Про це повідомляє видання Zeit.
Поліція Майнца затримала 26-річного сирійця напередодні за запитом Нідерландів. За даними голландських правоохоронців, затриманий у Німеччині сирієць підозрюється у підготовці теракту у Нідерландах.
Повідомляється, що сирієць не мав дозволу на проживання у Німеччині і пізніше суд має прийняти рішення про його екстрадицію до Нідерландів.
Операція проводилася в тісній координації з правоохоронними органами Нідерландів. Того ж дня у Роттердамі затримали чотирьох підозрюваних у плануванні теракту.








2018-12-31
Аеропорт Амстердаму провів евакуацію пасажирів через загрозу вибуху
Незабаром у аеропорті повідомили про арешт порушника. Їм виявився 51-річний канадієць. Вибухового пристрою у нього виявлено не було.
Невідомий погрожував підірвати бомбу у аеропорті Амстердаму.
Про це повідомляється на Twitter-сторінці аеропорту Схіпхол.
"Чоловік загрожує бомбою в залі вильоту №3",- повідомляє аеропорт. Через це було проведено термінову евакуацію усіх пасажирів.
Незабаром у аеропорті повідомили про арешт порушника. Їм виявився 51-річний канадієць. Вибухового пристрою у нього виявлено не було.
Наразі аеропорт працює у штатному режимі.




2018-12-31
МЗС з 1 січня не оформлюватиме візи у міжнародних аеропортах
Розширюється перелік підстав щодо видання електронної візи. Зараз підставою є лише туристична або ділова поїздка.
Міністерство закордонних справ України з 1 січня припинить оформлення віз іноземцям після прибуття в країну в міжнародних аеропортах.
Про це повідомив державний секретар МЗС Андрій Заяць в інтерв'ю Лівому берегу.
"З 1 січня припиняється оформлення віз в міжнародних аеропортах і розширюється функціонал електронної візи. Розширюється, по-перше, за рахунок збільшення кількості держав, громадяни яких матимуть можливість оформити електронну візу. Наприклад, громадяни Китайської Народної Республіки, які в аеропортах і в посольствах за 11 місяців цього року отримали майже 28 тисяч віз для в’їзду в Україну", - сказав Заяць.
Він додав, що також розширюється перелік підстав щодо видання електронної візи. Зараз підставою є лише туристична або ділова поїздка.
"З 1 січня до цього додаються також лікування, приватні поїздки для відвідання родичів. Додаються візи для журналістів. Отже, електронними візами ми перекриваємо практично всі не імміграційні типи поїздок", - зазначив Заяць.
Консульський тариф візи для в’їзду в Україну встановлений на рівні $65 для всіх іноземців з тих держав, які не справляють вищий тариф з громадян України.
"Якщо ж іноземна держава справляє вищий тариф, то, на підставі взаємності, ми так само справляємо вищий тариф. І тут же розпочинаємо переговорний процес, щоб взаємно знизити його до $65", - пояснив держсекретар.
Е-візи діють для громадян таких держав: Австралія, Антигуа і Барбуда, Багамські Острови, Барбадос, Бахрейн, Болівія, Бутан, Вануату, Гаїті, Гватемала, Гондурас, Гренада, Домініка, Домінікана, Індонезія, Камбоджа, Катар, Коста-Ріка, Кувейт, Лаос, Маврикій, Малайзія, Мальдіви, Мексика, Мікронезія, М'янма, Непал, Нікарагуа, Нова Зеландія, Оман, Палау, Перу, Сальвадор, Самоа, Саудівська Аравія, Сейшельські Острови, Сент-Вінсент і Гренадини, Сент-Люсія, Сінгапур, Суринам, Таїланд, Тімор-Лешті, Тринідад і Тобаґо, Тувалу, Фіджі, Ямайка.




2018-12-31
Боснійські серби скасували новорічний концерт через протести
У понеділок поліція заявила, що розшукує п'ятьох осіб після того, як через недільні демонстрації в місті Баня-Лука довелося скасувати концерт місцевої співачки.
Влада боснійських сербів скасували новорічні концерти через побоювання заворушень після того, як тисячі людей вимагали відставки міністра внутрішніх справ через смерть студента.
Про це повідомляє The Associated Press.
У понеділок поліція заявила, що розшукує п'ятьох осіб після того, як через недільні демонстрації в місті Баня-Лука довелося скасувати концерт місцевої співачки.
Місцеві ЗМІ повідомляють, що одним з підозрюваних, яких розшукує поліція, є Давор Драгічевіч, який кілька місяців допомагав проводити протести в Боснії, закликаючи до справедливості в зв'язку зі смертю в березні його 21-річного сина.
Поліція розігнала демонстрантів у неділю після того, як тисячі людей пройшли маршем, закликаючи до відставки глави МВС Драгана Лукача та інших посадових осіб, яких Драгічевіч звинувачує в захисті вбивць свого сина.




2018-12-31
Речник Ватикану та його заступниця несподівано подали у відставку
Американець Грег Бурк та його заступниця іспанка Палома Гарсіа Овехеро оголосили про свої відставки, але не пояснили причини.
Речник Ватикану і його заступниця раптово подали у відставку в понеділок.
Про це повідомляє Reuters.
Американець Грег Бeрк та його заступниця іспанка Палома Гарсіа Овехеро оголосили про свої відставки, але не пояснили причини.
Відставки відбулися через два тижні після того, як Папа Франциск призначив італійського журналіста і особистого друга Андреа Торньєллі відповідальним за всі комунікації Ватикану.
59-річний Бурк, колишній репортер Fox News, приєднався до Ватикану в 2012 році як радник у Державному секретаріаті Ватикану і став представником у 2016 році. Він є членом консервативної католицької групи Opus Dei.
43-річна Овехеро, колишня репортерка іспанської радіомережі COPE, мала одну з найвищих посад серед жінок у Ватикані.




2018-12-31
Поліція затримала 39 людей після інциденту з різаниною в Лондоні
39 осіб були затримані цієї ночі у Лондоні після того, як поліція виявила чоловіка з важким ножовим пораненням на вулиці у районі Хаммерсміт.





2018-12-31
У США заговорили про візит Трампа до Британії після Brexit
Президент США Дональд Трамп може відвідати Велику Британію в травні 2019 року після виходу країни в березні з Європейського Союзу.





2018-12-31
Президент Польщі не розуміє підтримки "Північного потоку-2" країнами ЄС
Президент Польщі Анджей Дуда заявив, що йому важко зрозуміти підтримку деякими європейськими країнами будівництва газопроводу "Північний потік-2" і зауважив, що санкційну політику ЄС варто переглянути для збільшення тиску на РФ.





2018-12-31
В Румунії обурились ставленням Брюсселя: нас вважають країною "другого сорту"
Румунський політик звинуватив офіційних осіб Європейського Союзу у тому, що вони розглядають Румунію як країну "другого сорту".





2018-12-31
Меркель закликала досягати цілей Німеччини, враховуючи інтереси інших
Канцлерка Німеччини Ангела Меркель у своєму новорічному зверненні, що транслюватиметься по телебаченню ввечері в понеділок, 31 грудня, закликала жителів Німеччини до єднання і уваги до інтересів інших.





2018-12-31
ФСБ заявила про затримання американця за шпигунство
Федеральна служба безпеки Росії заявила про затримання у Москві "при проведенні шпигунської акції" громадянина США Пола Вілана.





2018-12-31
Трамп уповільнить виведення військ з Сирії - сенатор
Президент Дональд Трамп наказав сповільнити виведення військ США в Сирії, заявив у неділю сенатор-республіканець Ліндсі Грем.





2018-12-31
США вийшли з ЮНЕСКО
Рішення Сполучених Штатів Америки вийти з Організації Об'єднаних Націй з питань освіти, науки й культури (ЮНЕСКО) офіційно набуває чинності у понеділок, 31 грудня.





2018-12-31
У Чехії планують створити електронний каталог місць української пам’яті
Посольство України у Чехії наступного року планує почати роботу над створенням електронного каталогу місць української пам’яті на території країни.





2018-12-31
Британія і Франція погодились посилено патрулювати Ла-Манш
Велика Британія і Франція домовилися посилити спільне патрулювання і розширити спостереження в Ла-Манші, щоб вирішити проблему потоків мігрантів, які намагаються нелегально дістатися на човнах до британських берегів.





2018-12-31
Канцлер Австрії допускає поступове зняття санкцій з РФ, але підстав для цього не бачить
Канцлер Австрії Себастіан Курц підтримує поступове зняття санкцій з РФ за умови конкретного прогресу на сході України, проте сьогодні такий прогрес відсутній.





2018-12-31
Франція розгорне додаткові сили поліції у новорічну ніч
Франція розгорне понад 147 тисяч правоохоронців та співробітників збройних сил для забезпечення порядку по всій країні у новорічну ніч.


